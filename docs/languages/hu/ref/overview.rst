.. EN-Revision: none
.. _introduction.overview:

Áttekintés
==========

A Zend Framework egy nyíltforrású keretrendszer webalkalmazások és -szolgáltatások PHP 5-tel való
fejlesztésére. A Zend Keretrendszer 100% objektumorientált kódban került megvalósításra. Felépítése
némiképp egyedi; összetevői kevés függőséggel rendelkeznek egymás irányában. Ez a lazán kapcsolt
szerkezet lehetővé teszi a fejlesztőnek, hogy külön-külön használja őket. Mi ezt gyakran csak „használd
tetszés szerint” kivitelnek hívjuk.

Míg egymástól függetlenül is használhatók, a szabványos könyvtárban lévő összetevői együtt hatékony
és bővíthető keretrendszert alkotnak. Robusztus, nagyteljesítményű *MVC* megvalósítást, egyszerűen
használható adatbázis-elvonatkoztató réteget és egy HTML űrlap megjelenítést, ellenőrzést és szűrést
megvalósító – tehát a fejlesztők számára ezen teendőket egyetlen egyszerűen használható,
objektumorientált felületen egyesítő – űrlap komponenst kínál. Más összetevők, mint a ``Zend_Auth`` és
a ``Zend\Permissions\Acl`` felhasználó hitelesítést és jogosítást nyújtanak minden bevett igazolvány tároló
megoldás esetére. Megint mások ügyfélkönyvtárakat alkotnak a legnépszerűbb webszolgáltatások elérése
céljából. Bármilyen elvárásokat is támasszon egy alkalmazás, szinte biztos, hogy találni egy olyan Zend
Framework összetevőt, amely drámaian lecsökkenti a fejlesztési időt, mélyrehatóan bevizsgált alapokra
építve.

A „Zend Keretrendszer” kezdeményezés elsődleges támogatója a `Zend Technologies`_, azonban sok vállalat
működött közre összetevők vagy jelentősebb fejlesztések felajánlásával. Olyan cégek működnek együtt
a Zenddel a Keretrendszer fejlesztők számára elérhetővé tenni kívánt webszolgáltatás felületeik és más
technológiák kapcsán, mint a Google, a Microsoft és StrikeIron.

Mindezen lehetőségek megteremtése és fenntartása nem valósulhatott volna meg a Zend Framework élénk
közösségének segítsége nélkül. A közösségi tagok, beleértve a közreműködőket is, elérhetők a
`levelezőlistákon`_, `IRC csatornákon`_ és más fórumokon. Bármilyen kérdés merüljön fel, a közösség
mindig elérhető hogy megválaszolja.



.. _`Zend Technologies`: http://www.zend.com
.. _`levelezőlistákon`: http://framework.zend.com/archives
.. _`IRC csatornákon`: http://www.zftalk.com
