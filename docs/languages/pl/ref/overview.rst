.. EN-Revision: none
.. _introduction.overview:

Wstęp
=====

Zend Framework (ZF) jest frameworkiem o otwartym kodzie źródłowym używanym do tworzenia aplikacji i serwisów
web za pomocą PHP 5. ZF jest zaimplementowany w 100% za pomocą kodu zorientowanego obiektowo. Komponentowa
struktura ZF jest nieco wyjątkowa; każdy komponent został zaprojektowany z niewielkimi zależnościami od innych
komponentów. Ta luźno połączona architektura sprawia że programiści mogą używać pojedynczych komponentów.
Nazywamy to często architekturą "use-at-will".

Pomimo tego, że można ich użyć osobno, komponenty Zend Framework, znajdujące się w standardowej bibliotece,
po połączeniu tworzą potężny i elastyczny framework. ZF oferuje mocną i wydajną implementację wzorca MVC,
prosty w obsłudze interfejs komunikacji z bazą danych, a także komponent formularzy, który obsługuje
renderowanie kodu HTML formularzy, weryfikację poprawności danych i filtrowanie dzięki czemu programiści mogą
obsłużyć wszystkie te operacje za pomocą jednego łatwego w użyciu obiektowego interfejsu. Inne komponenty
takie jak Zend_Auth czy Zend\Permissions\Acl zapewniają użytkownikom możliwość uwierzytelniania i autoryzacji w oparciu o
najczęściej używane sposoby przechowywania danych uwierzytelniania. Oprócz tego jest dostępnych wiele
bibliotek pozwalających na prostą obsługę najbardziej popularnych webserwisów. Jakiekolwiek są potrzeby
Twojej aplikacji, najprawdopodobniej uda Ci się znaleźć komponent Zend Framework, który mocno zmniejszy czas
tworzenia aplikacji.

Głównym sponsorem projektu Zend Framework jest firma `Zend Technologies`_, ale wiele innych firm współtworzyło
komponenty i inne ważne funkcjonalności frameworka. Firmy takie jak Google, Microsoft, czy StrikeIron zostały
partnerami firmy Zend aby pomóc w tworzeniu interfejsów obsługi ich serwisów i innych technologii które
chcieli udostępnić programistom Zend Framework.

Zend Framework nie posiadałby tych wszystkich funkcjonalności gdyby nie pomoc społeczności ZF. Członkowie
społeczności, włączając w to osoby wnoszące wkład do ZF, są dostępni na `listach dyskusyjnych`_,
`kanałach IRC`_ oraz na innych forach. Jeśli masz pytania odnośnie ZF, najlepiej będzie skierować je do
społeczności.



.. _`Zend Technologies`: http://www.zend.com
.. _`listach dyskusyjnych`: http://framework.zend.com/archives
.. _`kanałach IRC`: http://www.zftalk.com
